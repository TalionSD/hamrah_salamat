List<Map<String, dynamic>> articles = [
  {
    "author": "سمانه محمد زاده",
    "author_image_url": "assets/images/articles/author1.png",
    "title": "چگونه اضافه وزن بر سلامت جسم و روان شما تأثیر می گذارد؟",
    "article_image_url": "assets/images/articles/overweight.png",
    "upload_date": "1403/1/17",
    "study_time": "6 دقیقه",
    "description":
        "اضافه وزن خطر ابتلا به مشکلات جسمی و ذهنی را افزایش می‌دهد. افرادی که اضافه وزن دارند یا چاق هستند بیشتر در معرض بیماری قلبی، سکته مغزی، دیابت، سرطان و افسردگی هستند. خوشبختانه کاهش وزن می‌تواند خطر ابتلا به برخی از این مشکلات را کاهش دهد. \n\nاضافه وزن می‌تواند باعث ۵۰ مشکل مختلف شود و علت اصلی مرگ‌ومیر، بیماری قلبی، سکته‌ی مغزی، دیابت، برخی سرطان‌ها و بیماری‌های کمتر شایع مانند نقرس و سنگ کیسه صفرا است. اضافه وزن همچنین می‌تواند یکی از عوامل افسردگی باشد و تأثیر منفی زیادی بر زندگی روزمره‌ی شما بگذارد. \n\nیک تحقیق در دانشگاه هاروارد داده‌های بیش از ۵۰۰۰۰ مرد و ۱۲۰۰۰۰ زن را مورد بررسی قرار داد و آمارهای نگران‌کننده‌ای را در مورد وزن و سلامت منتشر کرد. داوطلبان این تحقیق قد و وزن و جزئیات رژیم غذایی، عادات سلامتی و سابقه‌ی پزشکی خود را ارائه دادند. محققان این داوطلبان را بیش از ۱۰ سال مورد بررسی قرار دادند. آن‌ها به وقوع بیماری‌هایی اشاره کردند و این نتایج را با شاخص توده‌ی بدنی (BMI) مقایسه کردند. BMI مقیاسی برای اندازه‌گیری میزان چربی بدن و تناسب اندام بر اساس نسبت وزن به قد فرد است. \n\nچاقی خطر ابتلا به دیابت را ۲۰ برابر افزایش می‌دهد و به طور قابل‌ توجهی خطر ابتلا به فشار خون بالا، بیماری قلبی، سکته‌ی مغزی و سنگ کیسه‌ی صفرا را افزایش می‌دهد. در میان افرادی که دارای اضافه وزن بودند، رابطه‌ی مستقیمی بین BMI و خطر ابتلا وجود داشت. هر چه BMI بالاتر باشد، احتمال ابتلا به بیماری‌ها بیشتر می‌شود. \nبرخی از شایع‌ترین مشکلات در افرادی که اضافه وزن دارند شامل فشار خون بالا و کلسترول و سایر چربی‌ها در خون است که معمولاً با هم بروز پیدا می‌کنند. همه‌ی این مشکلات در نهایت می‌تواند باعث بیماری قلبی و سکته‌ی مغزی شود. فشار خون بالا در افراد چاق حدود شش برابر بیشتر از افراد لاغر شایع است. بر اساس گزارش انجمن قلب آمریکا ۱۰ کیلو‌گرم اضافه وزن، فشار خون سیستولیک را به طور متوسط ۳ میلی‌متر جیوه و فشار خون دیاستولیک را به طور متوسط ۲.۳ افزایش می‌دهد که به معنای افزایش ۲۴ درصدی خطر سکته‌ی مغزی است.\nمطالعه‌ای در سال ۲۰۰۷ در Archives of Internal Medicine ارتباط بین اضافه وزن و بیماری قلبی را با جمع‌آوری نتایج ۲۱ تحقیق مختلف و بررسی بیش از ۳۰۰۰۰۰ نفر منتشر کرد. این مطالعه نتایج زیر را نشان داد. \n\nمحققان نتیجه گرفتند که اثرات نامطلوب اضافه وزن بر فشار خون و سطح کلسترول می‌تواند ۴۵ درصد خطر بیماری قلبی را افزایش دهد، حتی مقادیر متوسط اضافه وزن نیز می‌تواند به طور کلی شانس ابتلا به بیماری قلبی را افزایش دهد. افراد دارای اضافه وزن در مقایسه با افراد دارای وزن طبیعی ۲۲ درصد بیشتر با خطر سکته روبرو هستند. بر اساس گزارشی که در سال ۲۰۱۰ در مجله سکته مغزی منتشر شد، خطر ابتلا به سکته‌ی مغزی در افرادی که چاق هستند ۶۴٪ افزایش می‌یابد. این نتایج حاصل بررسی ۲۵ مطالعه و بیش از دو میلیون نمونه است. \nاضافه وزن و چاقی ارتباط تنگاتنگی با دیابت دارند. حدود ۹۰ درصد از افراد مبتلا به دیابت نوع ۲ (شایع‌ترین شکل این بیماری) دارای اضافه وزن یا چاقی هستند. ابتلا به دیابت از سال ۱۹۹۶ تا ۲۰۰۶ به طور چشمگیری تقریباً ۶۵٪ افزایش یافت. بالا بودن سطح قند‌ خون یکی از ویژگی‌های سندرم متابولیک است. اگر دیابت درمان نشود یا به خوبی کنترل نشود، می‌تواند منجر به مشکلاتی از جمله نارسایی کلیه، نابینایی و قطع عضو شود. در حال حاضر دیابت هفتمین علت مرگ و میر در ایالات متحده است. \nبرخی از کارشناسان معتقدند که چاقی بعد از سیگار دومین عامل مرگ و میر ناشی از سرطان است. مطالعه‌ای در این زمینه توسط انجمن سرطان آمریکا در مجله پزشکی نیوانگلند منتشر شد که بیش از ۹۰۰۰۰۰ نفر را به مدت ۱۶ سال تحت نظر قرار داده بود. این مطالعه ارتباط بین اضافه وزن و سرطان‌های مختلف را نشان داد. برخی از نتایج به شرح زیر است. \nیک مقاله در سال ۲۰۰۸ درلنست (The Lancet) به نتایج مشابهی رسید. افرادی که دارای اضافه وزن هستند کمتر تست‌های غربالگری سرطان مانند پاپ اسمیر و ماموگرافی را انجام می‌دهند. گزارشی در مجله‌ی بین‌المللی چاقی نشان می‌دهد که زنان دارای وزن بالا به دلیل تجربه‌های منفی با پزشکان و سایر کارکنان بخش درمان انجام معاینه لگن را به تاخیر می‌اندازند. در مردان با وزن بالا آزمایش‌های غربالگری مانند معاینه پروستات ممکن است از نظر جسمی دشوار باشد. \nاضافه وزن یا چاقی چالش‌های زیادی مانند خستگی زیاد هنگام راه رفتن طولانی و بلند شدن از روی صندلی بدون کمک بازو را به همراه دارد. اضافه وزن در بسیاری از بیماری‌های شایع و کشنده نقش زیادی دارد، بنابراین می‌تواند طول عمر را کاهش دهد. یک مطالعه ژورنال پزشکی نیوانگلند که بیش از نیم میلیون فرد ۵۰ تا ۷۱ ساله را به مدت یک دهه تحت نظر داشت، افزایش ۲۰ تا ۴۰ درصدی میزان مرگ و میر در میان افرادی که دارای اضافه وزن در میانسالی بودند را نشان داد. در میان افراد چاق میزان مرگ و میر دو تا سه برابر بیشتر بود. \n\nتحقیقی در سال ۲۰۱۰ در همان مجله نتایج ۱۹ تحقیق را جمع آوری کرد که تقریباً ۱.۵ میلیون بزرگسال سفیدپوست ۱۹ تا ۸۴ ساله را برای یک دوره‌ی زمانی مشابه دنبال کرده بود و نشان داد که خطر مرگ با اندازه جثه‌ی بدن افزایش می‌یابد. برای افرادی با چاقی خفیف تا ۴۴ درصد و در افرادی که BMI آن‌ها بین ۴۰ تا ۵۰ است خطر مرگ ۲۵۰ درصد بیشتر می شود. \nکاهش وزن اضافی می‌تواند به شما احساس بهتری هم از نظر جسمی و هم از نظر ذهنی بدهد و به شما کمک کند زندگی طولانی‌تر و سالم‌تری داشته باشید. البته بهتر است بدانید برای سالم‌تر شدن نیازی نیست مقدار زیادی وزن کم کنید. حتی یک کاهش وزن متوسط بین ۵ تا ۱۰ درصد وزن اولیه می‌تواند بسیاری از مشکلات را حل کند. \n\nاضافه وزن و چاقی باعث مشکلات زیادی از جمله بیماری‌های قلبی، سکته‌ی مغزی، دیابت و حتی افسردگی می‌شود. با یک رژیم غذایی مناسب و ورزش می‌توانید تا حد زیادی از این مشکلات جلوگیری کنید و زندگی سالمی را شروع کنید. در صورت اضافه وزن بالا حتما به پزشک مراجعه کنید.",
  },
  {
    "author": "دکتر محمد زمانی",
    "author_image_url": "assets/images/articles/author2.png",
    "title": "برای کاهش وزن و سلامتی رژیم غذایی مهم‌تر است یا ورزش؟",
    "article_image_url": "assets/images/articles/deit_planning.png",
    "upload_date": "1403/1/25",
    "study_time": "9 دقیقه",
    "description":
        "شاید این سؤال به ذهن شما هم رسیده باشد که برای داشتن تناسب اندام یا حفظ سلامتی، رژیم غذایی یا ورزش، کدام یک در اولویت قرار دارد. بعضی از افراد به دلیل ورزش کردن گمان می‌کنند که می‌توانند هر چیزی بخورند. در مقابل، افرادی هم هستند که معتقدند به دلیل داشتن رژیم غذایی سالم به ورزش نیاز ندارند و از این‌رو رژیم‌های غذایی مختلف مثل رژیم لوکرب، رژیم مدیترانه‌ای، رژیم سیب زمینی و… بسیار محبوب شده‌اند. \n\nبرای کاهش وزن باید نقصان کالری ایجاد کنید. به این معنی که بدن شما باید نسبت به میزان کالری‌ای که از رژیم غذایی دریافت می‌کند، کالری بیشتری مصرف کند یا بسوزاند. برای رسیدن به این هدف می‌توان از غذاها و نوشیدنی‌های کم کالری‌تر استفاده کرد (با کمک رژیم‌های غذایی مختلف مانند رژیم کم‌کربوهیدات، رژیم سوئدی، گیاه‌خواری و…)، میزان فعالیت بدنی را افزایش داد یا از ترکیب این دو روش کمک گرفت. \nاگرچه رژیم غذایی و ورزش هر دو برای کاهش وزن مهم هستند، اما معمولا کنترل کالری دریافتی با اصلاح رژیم غذایی نسبت به افزایش کالری‌سوزی از طریق ورزش کردن آسان‌تر است. شاید به همین دلیل است که قانون ۸۰/۲۰ رایج شده است. طبق این قانون، ۸۰ درصد کاهش وزن به رژیم غذایی و ۲۰ درصد آن به ورزش مربوط می‌شود. \nبه‌عنوان مثال، اگر تصمیم دارید روزانه ۵۰۰ کالری نقصان کالری داشته باشید، می توانید با خوردن غذاهای کم‌کالری‌تر، کاهش حجم غذای مصرفی و کاهش مصرف تنقلات میزان انرژی دریافتی خود را ۴۰۰ کالری (۸۰ درصد) کاهش دهید. سپس با ورزش کردن ۱۰۰ کالری (۲۰ درصد) بسوزانید. \nبرای بسیاری از مردم، این روش از اینکه بخواهند کل ۵۰۰ کالری را با ورزش کردن بسوزانند، آسان‌تر است. سوزاندن این مقدار کالری در طی روز به مقدار قابل‌توجهی فعالیت بدنی نیاز دارد. علاوه بر این، زمان‌بر است، به بدن فشار وارد می‌کند و افراد به‌ندرت می‌توانند به اجرای آن پایبند بمانند. برای مثال، فردی که ۷۰ کیلوگرم وزن دارد، برای سوزاندن ۵۲۵ کالری باید به مدت یک ساعت با شدت متوسط دوچرخه‌سواری کند. در حالی که می‌تواند با حذف یکی از تنقلات از برنامه‌ی روزانه‌ی خود انرژی دریافتی از رژیم غذایی را به همین میزان کاهش دهد. \n\nبرای اینکه به‌راحتی و بدون نیاز به کالری شماری انرژی دریافتی خود را کاهش دهید و لاغر شوید، باید از غذاهای کامل و کمتر فرآوری‌شده که حاوی فیبر، پروتئین و چربی‌های سالم هستند، استفاده کنید. \nورزش از طرق مختلف در کاهش وزن نقش دارد. تمرینات قدرتی به حفظ و ساخت توده‌ی عضلانی کمک می کنند. افزایش عضلات سرعت متابولیسم را در طول زمان افزایش می‌دهد تا بدن حتی در حالت استراحت هم کالری بیشتری بسوزاند. شواهد نشان می‌دهد که یک جلسه تمرین قدرتی می‌تواند میزان متابولیسم را تا ۷۲ ساعت بالا ببرد. \nورزش‌های هوازی مانند پیاده‌روی، دویدن آهسته یا دوچرخه‌سواری، به‌ویژه زمانی که با شدت کم تا متوسط و برای حداقل ۳۰ دقیقه انجام می‌شوند، می‌توانند در یک جلسه به کالری‌سوزی قابل‌توجهی منجر شوند و به نقصان کالری کمک کنند. \nعلاوه بر این، ورزش منظم با تنظیم هورمون‌های گرسنگی به کنترل اشتها کمک می‌کند. در نتیجه، از پرخوری و زیاده‌روی در مصرف تنقلات جلوگیری می‌شود. البته ورزش بیش از حد ممکن است اشتها و همچنین خطر آسیب‌دیدگی را افزایش دهد. بنابراین، بهتر است همیشه حد تعادل را رعایت کنید. \nدر نهایت، فعالیت بدنی منظم با سوزاندن کالری اضافی و افزایش سرعت متابولیسم به شما این امکان را می‌دهد که در رژیم غذایی خود انعطاف‌پذیری بیشتری داشته باشید و راحت‌تر و با محدودیت‌های غذایی کمتر به وزن دلخواه‌تان برسید. \nاگرچه قانون ۸۰/۲۰ یک دستورالعمل مفید است، اما لازم نیست دقیقا از آن پیروی کنید. در عوض، بهتر است روی ایجاد تغییرات مثبت در برنامه‌ی غذایی و ورزش خود تمرکز کنید. به‌عنوان مثال، ممکن است ترجیح دهید ۵۰ درصد نقصان کالری مورد نیاز برای کاهش وزن را از طریق رژیم غذایی و ۵۰ درصد باقیمانده را با ورزش کردن به دست آورید. این بدین معنی است که شما در مقایسه با قانون ۸۰/۲۰ زمان و انرژی بیشتری را صرف ورزش خواهید کرد، اما در عوض می‌توانید محدودیت‌های کمتری را برای رژیم غذایی‌تان در نظر بگیرید. \nدر پاسخ به این سؤال که رژیم غذایی یا ورزش، کدام یک برای لاغر شدن مهم‌تر است، باید گفت که برای کاهش وزن سالم و طولانی‌مدت و حفظ وزن کاهش یافته به هر دو روش نیاز است. نتایج حاصل از یک مطالعه نشان می‌دهد که این کار بهترین راهکار برای دستیابی به کاهش وزن قابل‌توجه محسوب می‌شود. \n\nدر بعضی مواقع، میزان کاهش وزنی که از ترکیب این دو روش به دست می‌آید از کاهش وزنی که با ورزش به تنهایی ایجاد می‌شود، پنج برابر بیشتر است. این موضوع درباره‌ی رژیم غذایی هم صدق می‌کند. شواهد نشان می‌دهد که برای کاهش وزن استفاده هم‌زمان از رژیم غذایی و ورزش از مداخلات مبتنی بر رژیم غذایی مؤثرتر است.  ترکیب رژیم غذایی و ورزش منظم می‌تواند در درازمدت به شما در دستیابی به کاهش وزن پایدار کمک کند. \nغذاهایی که می‌خوریم می‌توانند از سلامت قلب حمایت کنند یا آن را به خطر بیندازند. الگوهای غذایی حاوی سبزیجات، میوه‌ها، غلات کامل، چربی‌های سالم، گوشت‌های کم‌چرب و پروتئین‌های گیاهی که سدیم (نمک) کمی دارند، باعث بهبود سلامت قلب می‌شوند. \n\nبه‌عنوان مثال، تحقیقات ثابت کرده‌اند که «رژیم غذایی مدیترانه‌ای» به‌خوبی می‌تواند به حفظ سلامت قلب کمک کند. این رژیم غذایی سرشار از چربی‌های غیراشباع سالم (روغن زیتون، ماهی و آجیل)، فیبر (غلات کامل و سبزیجات) و آنتی اکسیدان‌هایی است که با مولکول‌های مضری به نام رادیکال‌های آزاد مقابله می‌کنند. علاوه بر این، به دلیل تمرکز بر غذاهای تازه و کمتر فرآوری‌شده، مقدار کمی چربی‌ اشباع و قند افزوده‌شده در آن وجود دارد. \n«رویکردهای تغذیه‌ای برای درمان فشار خون بالا» یا رژیم غذایی «دش» (DASH)، از سایر الگوهای غذایی است که شباهت زیادی به رژیم غذایی مدیترانه‌ای دارد. رژیم غذایی دش با اولویت دادن به غذاهای کامل و کمتر فرآوری‌شده مانند سبزیجات، میوه‌ها و غلات کامل افراد را به کاهش مصرف سدیم و افزایش دریافت پتاسیم و فیبر تشویق می‌کند. \nگوشت‌ قرمز و گوشت‌های فرآوری‌شده، نوشیدنی‌های شیرین‌شده با شکر، شیرینی‌جات و تنقلات فرآوری‌شده مانند چیپس سرشار از چربی‌ اشباع، سدیم، قند افزوده‌شده و کربوهیدرات‌های تصفیه‌شده هستند. مصرف بی‌رویه‌ی این دسته از مواد غذایی خطر ابتلا به بیماری‌های قلبی را افزایش می‌دهد. \n\nمطالعات متعدد نشان داده‌اند که ورزش می‌تواند به کاهش خطر بیماری قلبی، کاهش فشار خون و کاهش کلسترول بد (LDL)، افزایش اندازه و قدرت قلب و بهبود آمادگی قلبی-تنفسی کمک کند. حتی اگر لاغر نشوید، احتمالا با ورزش منظم این فواید را تجربه می‌کنید. \nورزش‌های هوازی با شدت متوسط ​​تا زیاد قلب را تقویت می‌کنند و به آن اجازه می‌دهند که با هر ضربان، خون بیشتری را به سراسر بدن منتقل کند. این موضوع فشار واردشده بر قلب و عروق و در نتیجه خطر ابتلا به بیماری قلبی را کاهش می‌دهد. علاوه بر این، ورزش منظم با بهبود حساسیت به انسولین و کنترل قند خون می‌تواند از ابتلا به دیابت نوع ۲ که با بیماری قلبی مرتبط است، پیشگیری کند. \n\nتوصیه‌ی عمومی برای حفظ سلامت قلب این است که هر هفته ۱۵۰ دقیقه ورزش با شدت متوسط، ۷۵ دقیقه ورزش با شدت بالا یا ترکیبی از این دو روش را انجام دهید. حتی یک فعالیت هوازی با شدت کم مانند پیاده‌روی هم می‌تواند خطر بیماری قلبی را کاهش دهد. به خاطر داشته باشید که اگر به بیماری قلبی یا بیماری مزمن دیگری مبتلا هستید، باید قبل از شروع یک برنامه‌ی ورزشی جدید با پزشک خود صحبت کنید. \nترکیب یک رژیم غذایی مغذی با فعالیت بدنی منظم، یکی از مؤثرترین راهکارهایی است که خطر ابتلا به بیماری‌های قلبی را کاهش می‌دهد. سایر تغییرات سبک زندگی که سلامت قلب را بهبود می بخشند، عبارتند از ترک سیگار، اجتناب از مصرف نوشیدنی‌های الکلی، حفظ وزن در محدوده‌ی سالم و کنترل استرس. \n\nبرای عضله‌سازی باید تمرینات مقاومتی با اضافه بار پیش‌رونده انجام دهید و در طول روز پروتئین کافی مصرف کنید. اضافه بار پیشرونده به معنی افزایش تدریجی حجم و بار ورزش از طریق زیاد کردن وزنه‌ها، ست‌ها یا تکرارها است. \nاگر از طریق تمرینات مقاومتی عضلات خود را به چالش نکشید، فقط با خوردن یک رژیم غذایی پرپروتئین نمی‌توانید عضله‌سازی کنید. از سوی دیگر، اگر در تمرینات قدرتی شرکت کنید اما پروتئین کافی مصرف نکنید، عضله‌سازی دشوار خواهد بود. بنابراین، در پاسخ به سؤال مربوط به مهم بودن رژیم غذایی یا ورزش باید گفت که هر دو برای ساخت عضله مهم هستند. \n\nرژیم غذایی مغذی و سرشار از چربی‌های سالم، فیبر، پروبیوتیک‌ها، سبزیجات و میوه‌ها با بهبود سلامت روان و کاهش خطر اضطراب و افسردگی مرتبط است. علاوه بر این، کمبود بعضی از مواد مغذی از جمله روی، ویتامین‌های D و B12 و چربی‌های امگا ۳ به سلامت روان آسیب می‌زند. \nورزش می‌تواند فواید فوری و بلندمدت برای سلامت روان داشته باشد. فعالیت بدنی باعث ترشح اندورفین‌های تقویت‌کننده‌ی خلق و خو (مانند دوپامین، سروتونین و نوراپی نفرین) می شود و به‌طور موقت خلق و خو و استرس شما را بهبود می‌بخشد. علاوه بر این، ورزش منظم احتمال بروز افسردگی، اضطراب و سایر مشکلات مرتبط با سلامت روان را کاهش می‌دهد. بنابراین، درباره‌ی اینکه رژیم غذایی یا ورزش کدامیک برای سلامت روان بهتر است، باید بگوییم که هر دو می‌توانند به بهبود آن کمک کنند. \n\nرژیم غذایی و ورزش هر دو برای کاهش وزن و حفظ سلامت جسم و روان مهم هستند. دستیابی به نقصان کالری از طریق اصلاح رژیم غذایی نقش چشمگیری در کاهش وزن دارد. اما بدون ورزش نمی‌توان وزن کاهش یافته را در درازمدت حفظ کرد. علاوه بر این، ورزش و رژیم غذایی در کنار یکدیگر می‌توانند به کاهش خطر بیماری قلبی، عضله‌سازی و بهبود سلامت روان کمک کنند. \n\nبرای ارتقای سلامتی بهتر است از یک رژیم غذایی کامل و سرشار از چربی‌های سالم، فیبر و پروتئین بدون چربی استفاده کنید. همچنین، هر هفته حداقل ۱۵۰ دقیقه ورزش متوسط تا شدید را در برنامه‌ی روزانه‌ی خود بگنجانید. ممکن است وسوسه شوید که یکی را نسبت به دیگری در اولویت قرار دهید. اما باید بدانید که رژیم غذایی و ورزش دست به دست هم می‌دهند و با کمک یکدیگر سلامت و کیفیت زندگی را بهبود می‌بخشند.",
  },
  {
    "author": "نسیم اردیبهشت",
    "author_image_url": "assets/images/articles/author3.png",
    "title": "همه چیز درباره‌ی علت پوسیدگی دندان، راه‌های پیشگیری و درمان آن",
    "article_image_url": "assets/images/articles/tooth_decay.png",
    "upload_date": "1402/12/12",
    "study_time": "7 دقیقه",
    "description":
        "پلاک‌هایی که روی دندان جمع شده‌اند اسیدی از خود تولید می‌کنند که باعث پوسیدگی دندان می‌شود. پس اگر پلاک‌هایی که ایجاد شده‌اند را از بین نبرید یا اجازه‌ی ایجاد پلاک روی دندان‌ها را بدهید، قطعا با بیماری‌هایی مثل پوسیدگی دندان، بیماری‌های لثه و آبسه‌‌های دندانی مواجه خواهید شد. تمام این بیماری‌ها  باعث تولید و جمع شدن چرک در انتهای دندان و لثه می‌شوند. \n\nهمیشه دندان پوسیده درد نمی‌گیرد و به همین دلیل متوجه وجود آن نمی‌شوید. اما اگر با علائم آن آشنا باشید می‌توانید به راحتی آن را تشخیص داده و به درمان بپردازید. در این بخش با علائم پوسیدگی آشنا می‌شوید. \n\n۱. دندان درد \n۲. حساسیت دندان \n۳. ایجاد لکه‌های خاکستری، قهوه‌ای یا سیاه روی دندان \n۴. بوی بد دهان \n۵. احساس طعم ناخوشایند در دهان \n\n\nعلت پوسیدگی دندان \n\nدهان پر از باکتری‌هایی است که می‌توانند روی دندان‌ها لایه‌ای به نام پلاک دندانی تشکیل دهند. وقتی غذا و نوشیدنی شیرین یا پر از کربوهیدرات مصرف می‌کنید، باکتری‌های موجود در پلاک از کربوهیدرات‌ها به عنوان منبع انرژی استفاده می‌کنند و هم‌زمان با مصرف، اسید هم تولید می‌کنند. \nاگر اجازه دهید پلاک روی دندان‌های شما ایجاد شود اسیدهای ترشح شده به راحتی شروع به تجزیه‌ی مینای دندان کرده و سوراخ‌هایی روی آن ایجاد می‌کنند. این سوراخ‌ها مسیر خوبی برای دسترسی پلاک و باکتری به عاج دندان (ماده‌ی نرم‌تر استخوانی که زیر مینای دندان قرار دارد) ایجاد می‌کند. \nاگر پوسیدگی درمان نشود باکتری وارد پالپ دندان (مرکز نرم دندان که اعصاب و عروق خونی در آن قرار دارد) می‌شوند و اعصاب دندان را هدف قرار می‌دهند. دقیقا در این مرحله است که شما دچار دندان درد می‌شوید. این باکتری‌ها می‌تواند باعث ایجاد آبسه‌ی دندان در قسمت پالپ، عفونت در بخش‌های استخوانی فک و آبسه‌ی لثه شوند. \nتغییر شکل دندان به وسیله باکتری در مرحله‌ای پیش می‌آید که مینای دندان از بین رفته باشد و لکه‌ای سیاه روی دندان ایجاد شده باشد. همچنین اگر دندان به دلیل پوسیدگی سست و شکننده شده باشد، با یک فشار کوچک بخشی از آن می‌شکند و همین موضوع باعث تغییر شکل ظاهری دندان می‌شود که چندان خوش‌آیند نیست. \n\n\nانواع پوسیدگی دندان \n\n۱. تخریب مینای دندان \nمینای دندان بیرونی‌ترین لایه‌ی دندان و بسیار محکم است. جنس این لایه از مواد معدنی است که به راحتی با بزاق دهان از بین نمی‌رود اما اسید تولید شده توسط باکتری‌ها به راحتی آن را از بین می‌برند. همانطور که بالاتر اشاره کردیم، باکتری‌های داخل دهان با ایجاد پلاک و تولید اسید، باعث تخریب مینای دندان می‌شوند. وقتی این اتفاق می‌افتد ممکن است یک لکه‌ی سفید روی دندان خود ببینید. این لکه اولین نشانه‌ی پوسیدگی است. \n\n۲. پوسیدگی مینای دندان \nاگر فرآیند پوسیدگی دندان ادامه پیدا کند و برای درمان آن اقدام نکنید، بخش بیشتری از مینا از بین می‌رود و لکه‌ی سفید رنگ به مرور به لکه‌ی قهوه‌ای رنگ تبدیل می‌شود. با ضعیف شدن مینای دندان، یک حفره روی دندان شما ایجاد می‌شود که باید حتما توسط دندانپزشک پر شود. \n\n۳. پوسیدگی عاج \nعاج بافتی است که زیر مینای دندان قرار دارد. این بافت نرم‌تر از مینا است و  آسیب اسید تولید شده توسط باکتری‌های پلاک روی آن شدیدتر است. به همین دلیل وقتی پوسیدگی به عاج می‌رسد سرعت آن بیشتر می‌شود. در بافت عاج لوله‌هایی قرار دارد که به اعصاب دندان منتهی می‌شود و همین موضوع باعث ایجاد درد در دندان می‌شود. در این حالت دندان‌های شما حساس شده و در زمان مصرف غذاها و نوشیدنی‌های گرم یا سرد دچار درد یا حساسیت دندان می‌شوید. \n\n۴. آسیب‌دیدگی پالپ \nپالپ داخلی‌ترین لایه‌ی دندان شما است که اعصاب و عروق خونی در آن قرار دارند و سلامت دندان را تامین می‌کند. اگر اعصابی که در پالپ قرار دارند آسیب ببینند دندان شما به دما و فشار حساس می‌شود. همچنین آسیب به پالپ باعث تحریک دندان و شروع تورم می‌شود. وقتی بافت‌های اطراف دندان متورم شوند روی اعصاب فشار وارد می‌کنند و همین موضوع باعث ایجاد درد می‌شود. \n\n۵. آبسه \nوقتی پوسیدگی در بخش پالپ پیش‌روی کند باکتری‌ها به عمق دندان نفوذ کرده و باعث ایجاد عفونت می‌شوند. افزایش التهاب و عفونت در دندان منجر به تشکیل یک کیسه‌ی کوچک حاوی چرک در انتهای ریشه‌ی دندان می‌شود که به آن آبسه می‌گویند. \nآبسه درد شدیدی با خود به همراه دارد که در استخوان فک هم احساس می‌شود. همچنین تورم لثه، تورم صورت، تولد فک، تب و تورم غدد لنفاوی گردن هم از نشانه‌های آبسه است. اگر پوسیدگی در این مرحله قرار دارد باید سریعا برای درمان اقدام کنید چون این عفونت می‌تواند به استخوان‌های فک و سایر بخش‌های سر و گردن شما هم سرایت کند. \n\n\nراه‌های درمان پوسیدگی دندان \n\nروش درمان پوسیدگی دندان ارتباط مستقیمی با پیشرفت پوسیدگی دارد. اگر پوسیدگی در مراحل اولیه باشد، دندانپزشک با شما درباره‌ی میزان قند موجود در رژیم غذایی و زمان‌هایی که آن‌ها را مصرف می‌کنید صحبت می‌کند. ممکن است یک ژل فلوراید، لاک یا خمیر روی بخش پوسیدگی بزند. \nفلوراید با تقویت مینای دندان از دندان‌ها در برابر اسیدهایی که پلاک‌ها تولید می‌کنند محافظت کرده و تا حد زیادی در برابر پوسیدگی مقاوم می‌کند. اگر پوسیدگی کمی پیش رفته باشد دندانپزشک پر کردن و روکش گذاشتن روی دندان را توصیه می‌کند. او با تزریق بی‌حسی موضعی دندان و لثه را بی‌حس کرده و به پر کردن سوراخ ایجاد شده مشغول می‌شود. \nاگر پوسیدگی دندان به پالپ دندان، یعنی قسمت مرکزی دندان که خون و اعصاب در آن جا قرار دارد، رسیده باشد ممکن است نیاز به درمان ریشه داشته باشید و حتی نیاز به خارج کردن ریشه باشد. اگر دندان آنقدر آسیب دیده باشد که هیچ روش درمانی روی آن قابل اجرا نباشد، احتمالا باید دندان را بکشید و به جای آن یک ایمپلنت، بریج یا پروتز قرار دهید. \n\nباکتری‌هایی در دهان وجود دارند که در صورت رسیدن به منبع تغذیه‌ی مناسب، روی دندان‌ها رشد کرده و پلاک تولید می‌کنند. پلاک دندان از خود اسیدی ترشح می‌کند که باعث از بین رفتن مینا و ایجاد سوراخ در دندان می‌شود. باکتری‌ها از طریق این سوراخ به بخش‌های زیرین دندان و ریشه راه پیدا کرده و با ایجاد عفونت باعث تولید درد، آبسه و عفونت‌های شدید در فک و سر و صورت می‌شوند. با مسواک زدن صحیح، استفاده از نخ دندان و مراجعه‌ی منظم به دندانپزشک می‌توانید از ایجاد پوسیدگی دندان جلوگیری کرده یا در مراحل ابتدایی آن را درمان کنید.",
  },
];
